Abstract

Bagliori indaga le forze invisibili che attraversano corpo e suono. La ricerca si muove in due direzioni: prima un'immersione nell'interiorità corporea, dove emerge una geografia somatica policentrica; poi un'espansione verso l'ambiente circostante, popolato da vibrazioni nascoste.
Il lavoro sonoro si costruisce attraverso il feedback acustico, che cattura e amplifica le risonanze ambientali. Gli strumenti, i corpi e lo spazio formano un sistema dove causa ed effetto non coincidono più linearmente.
Danza e musica si intrecciano rispondendo all'irripetibilità del momento presente: la geometria del luogo, le presenze, le tensioni emotive. Ciò che emerge sono realtà prodotte dai corpi messi sotto pressione fisica e acustica.
