---
abstract: |
  Abstract
---

# Sorgenti

Il progetto è nato dal desiderio di far danzare il corpo invisibile e sottile, mettendo in movimento l’esperienza interiore, energetico-percettiva che si esprime poi nella forma.
Si è preso ispirazione da mappe e rappresentazioni del corpo di diverse tradizioni, orientali e del mesoamerica, per poi incamminarsi verso una esplorazione personale.
Il viaggio è iniziato con un ritrarsi dei sensi all’interno, per cui la dimensione immaginifica e simbolica del paesaggio corporeo diventa più forte. Allo stesso tempo i confini ne sono ammorbiditi.
Visitare lo spazio interno del corpo sottile implica uno sprofondare verso l'infinito che ci abita dentro. Sono apparsi elementi e fenomeni naturali come vortici, flussi, crateri, buchi, condensazioni, vibrazioni, presenze antiche e ancestrali.
Bagliori porta in laboratorio un corpo che sperimenta come stati energetici specifici si materializzino in posture danzanti. 
Il paesaggio interno abitato da immagini e memorie si condensa in una forma mutevole e cangiante, visitando raffigurazioni del corpo di diversa provenienza. La danza attraversa diverse qualità atmosferiche date dagli stati di connessione interna a diversi immaginari.

Nell’incontro del corpo della danza con il suono, è emerso l’interesse a intraprendere un viaggio ugualmente percettivo nella direzione opposta: verso l’esplorazione dello spazio intorno al corpo e delle forze e intensità vibrazionali invisibili e agenti. 
L’esplorazione è quella di un corpo “vuoto”, ma già infinitamente pieno di possibilità e fluttuazioni, che risuona con l’ambiente esterno, è mosso dalle vibrazioni amplificate dello spazio che abita.
Bagliori sviluppa le qualità ambientali/relazionali del corpo che entra in vibrazione per simpatia con lo spazio architettonico, sonoro e tattile, così come fanno gli strumenti musicali.
Questi aggregati sonori sono strumenti di nuova invenzione in fase di sperimentazione.
Conducono lontano dal conosciuto, verso angoli remoti del suono, producendo una musica nascosta, che però risulta visibile quando la andiamo a cercare. Sono oggetti sonori che sfruttano il feedback come fenomeno costruttivo per innescare una vibrazione della membrana di un tamburo o della superficie metallica di un tam tam - un particolare tipo di gong. Entrambi testimoniano che ogni oggetto, anche senza l’intervento umano, è sempre in vibrazione. Le vibrazioni coinvolgono l’ambiente in modo non omogeneo, mappando le caratteristiche dello spazio in zone di pressione. L’emersione di feedback e risonanza è data da numerose variabili e si fonda sull’interconnessione di elementi fisici in relazione in costante divenire (geometria della stanza, intonazione della membrana, livello di amplificazione, il corpo in movimento...).
La ricerca esplora come la danza può guidare alcune di queste variabili, modificando lo spazio e trasformando le percezioni sonore, in retroazione con la musica. 
Ciò che vogliamo generare in questo progetto coreografico sono spazi di ascolto e di intensità rese visibili, realtà prodotte dai corpi messi sotto pressione, fisica e acustica.


# Poetica del Progetto

- cercare interazioni danza musica
- riflettere sulle pratiche che introducono l'imprevedibilità e l'ignoto
- scale differenti rispetto al quotidiano da fuori->dentro fuori<-dentro


# Metodologia di lavoro

- metodologia danza
- metodologia musica
- pratica d'insieme


# Scheda Tecnica


# Storico del progetto


# BIBLIOGRAFIA

::: {#refs-bib}
:::

# DISCOGRAFIA

::: {#refs-dis}
:::

# SITOGRAFIA

::: {#refs-sit}
:::

